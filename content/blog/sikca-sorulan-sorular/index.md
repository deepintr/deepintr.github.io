---
title: "Sıkça Sorulan Sorular"
date: "2018-11-25"
author: "gokhanyildirimlar@telegram"
description: "Sıkça Sorulan Sorular"
---

### Wuhan Deepin Technoloji Hakkında

##### Wuhan Deepin Technology nedir?

2011'de kurulan Wuhan Deepin Technology Co. Ltd. (bundan böyle Deepin Technology olarak anılacaktır), ar-ge odaklı ve Linux tabanlı Çin işletim sisteminin servisine odaklanmış bir ticari şirkettir.

##### Wuhan Deepin Technology'nin hedefi nedir?

Çin'deki öncü işletim sistemleri araştırma ve geliştirme ekibi olan Deepin Technology; güvenli, güvenilir, güzel ve kullanımı kolay Çin işletim sistemi ve açık kaynak çözümleri sağlamayı hedeflemektedir.

##### Wuhan Deepin Technology başka neler yapar?

Çinli işletim sistemi ekolojisinin yaratıcısı olan Deepin Technology sadece çip, bilgisayar, middleware, veritabanı ve diğer üreticilerle yakın çalışma ilişkileri kurmakla kalmadı, aynı zamanda Kingsoft, NetEase, Crossover ve diğer şirketler ile Çinli kullanıcılar için çok sayıda uygulama geliştirdi. İşletim sistemi ürünü hükümet, finans, iletişim, eğitim ve diğer alanlarda yaygın olarak kullanılmaktadır.

##### Wuhan Deepin Technology gelecekte neler yapacak?

Deepin Technology açık kaynak ve yenilikçi ruhuna uymaya gelecekte de devam edecek; otonom, kontrol edilebilir ve değiştirilebilir işletim sistemininin avantajını üç yıl içinde Çin pazarında büyük bir satıcı olmak için kullanacak; ve beş yıl içinde uluslararası etkiye sahip büyük bir satıcı haline gelecek.

### Deepin Hakkında

##### Deepin nedir?

Deepin tüm dünyadaki kullanıcılar için zarif, kullanıcı dostu, güvenli ve istikrarlı bir deneyim sağlamayı vâât eden bir Linux dağıtımıdır.

##### Deepin'in hedefi nedir?

Deepin, kullanıcı dostu bir deneyim ve güzel tasarım üzerine odaklanmaktadır. Böylece çoğu kullanıcı için kurulumu ve kullanımı kolay bir deneyim sunar. Aynı zamanda iş ve eğlence için Windows'un yerini alabililecek kadar iyi bir sistemdir.

##### Deepin nereden çıktı?

Önceden Hiweed Linux olarak bilinen Deepin, 2004 yılına kadar geriye dayanıyor. Çin'de Debian'ı taban alarak yerelleşmeye odaklanan ilk Linux dağıtımıdır. Hiweed Linux, 2008 yılında deepin olarak yeniden adlandırılmış ve 2011'de onlarca personel sayısıyla masaüstü Linux dağıtımına odaklanan bir ekip oluşturmak için yatırım almıştır.

##### Neden Deepin kullanmalıyım?

Deepin sadece en iyi açık kaynaklı ürünleri birleştirip yapılandırmaz; aynı zamanda Deepin Store, Deepin Screenshot, Deepin Music, Deepin Movie ve benzeri günlük kullanım için bir dizi uygulama geliştirir; bunların arasında Deepin Masaüstü Ortamı ve Deepin Kontrol Merkezi, Qt teknolojisine dayanmaktadır. Ek olarak Deepin kişisel kullanıcılar için ücretsizdir ve herhangi bir virüs ya da Truva atı barındırmaz. Açık ve denetlenebilir kodları sayesinde kamu ve kurum kullanımlarındaki güvenlik yazılımlarına yapılan harcamaları ve bakım maliyetlerini güvenliği garanti ederek ve arka kapı endişesi yaratmadan çok büyük ölçüde düşürür.

##### Yerelleştirme Deepin'de ne kadar iyi?

Deepin İşletim Sistemi 30 farklı dil sürümü ve 70'den fazla ayna sitesi sağlayarak altı kıtada 2015 itibariyle 40 milyondan fazla indirme ile servis seviyesini yükseltiyor. Deepin İşletim Sistemi uzun süredir küresel açık kaynak işletim sistemleri sıralamasında ilk 20'de yer alıyor ve aynı zamanda en yüksek sıralamaya sahip Çinli işletim sistemidir.

##### Deepin benim konuştuğum dili destekler mi?

Deepin aşağıdaki dilleri desteklemektedir: Çince(Çin), Çince(Tayvan), Çince(Hong Kong), İngilizce, Fransızca, Almanca, Rusça, İspanyolca, İspanyolca(Latin Amerika), Japonca, Korece, Fince, Endonezyaca, İtalyanca, Türkçe , Portekizce, Portekizce(Brezilya), Lehçe, Romence, Hollandaca, Macarca, Çekçe, Yunanca, Danca, Slovakça, Bulgarca, Malayca, İsveççe, Hırvatça, Hintçe(Hindistan), Ukraynaca ve Amharice(Etiyopya). Gelecekte küresel kullanıcılarımızın desteğiyle daha fazla dili desteklemeye devam edeceğiz.

##### Uluslararasılaşmaya katkıda bulunabilir miyim?

Deepin, Çin'de doğdu ve daha fazla topluluk insanının Çin'den bir Linux dağıtımını deneyimleyebilmesini, sistemin tüm dünyaya yayılmasını ve küresel etkisini genişletmesini sağlamak için küreselleşmeyi hedefledi. Açık kaynaklı çalışmamızın tüm dünyaya fayda sağlayabilmesi adına sürekli daha fazla topluluk insanının yardımcı olmak için çeviri çalışmalarımıza katılabileceğini umduk. Eğer Transifex'deki çeviri çalışmamıza katkıda bulunmak isterseniz sizden yalnıca [bir tık](https://www.transifex.com/linuxdeepin/public/) uzaktayız.

Sizi Deepin'i hem çalışma ortamında hem de günlük yaşantınızda denemeye davet ediyoruz. Masaüstü işletim sistemine odaklanan Çin'deki tek ekip olarak, size tamamen farklı bir deneyim sunacağına inanıyoruz!
