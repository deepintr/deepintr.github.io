---
title: "Deepin 20 için beta testi süreci başladı"
date: "2020-04-15"
author: "gokhanyildirimlar@telegram"
description: "Uzunca bir bekleyişin ve ertelemelerin ardından Deepin 20 için beta testi sonunda başladı."
---

Uzunca bir bekleyişin ve ertelemelerin ardından Deepin 20 için beta testi sonunda başladı. Deepin 20'nin aslında daha önce yayımlanması bekleniyordu fakat şirketin finansal sıkıntılar yaşadığı bilinmiyordu. Bu sebeple Deepin 20 projesi askıya alındı ve kurumsal sürüme ağırlık verildi. Bu sıralarda COVID-19 salgını da kendinden oldukça söz ettirmeye başlamıştı.
UOS çıkış yaptıktan ve kararlılığını artıran ilk büyük güncellemesini aldıktan sonra Deepin 20 projesi raftan tekrar indirildi ve topluluk sürümü için çalışmalara tekrar başlandı. Finansal sorunlar, salgın, karantina derken sürekli ertelenen topluluk sürümü için test süreci sonunda başladı. Deepin 20 Beta kulum imajını edinmek isteyenler [VeriTeknik sunucusundan](http://mirror.veriteknik.net.tr/deepin-cd/20Beta/) indirebilir, kurulum yapabilirler. Ancak bunun nihai sürüm olmadığı, eksikleri ve hataları olabileceği unutulmamalıdır. Karşılaşılan hataları geliştiricilere iletmek için [bu adreste](https://github.com/linuxdeepin/developer-center/issues) bir konu başlatmak ve konuyu taslağa göre biçimlendirmek yeterli.

**06.05.2020 tarihli açıklama:** Deepin 20'nin çıkış tarihi Haziran ortası olarak planlanıyor.
